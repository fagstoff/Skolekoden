# Velkommen til skolekoden

Dette er en fri og åpen ressurs med oppgaver og fordypningsopplegg beregnet for realfag. Ressursene har fokus på algoritmisk tenkning, problemløsing og programmering.

## Målgruppe
Målgruppa er lærere på videregående skole, men innholdet kan også passe for lærere på ungdomstrinnet og for andre interesserte.

## Oppgaveformat
Oppgavene er hovedsak åpne problemstillinger som ikke har noen åpenbare løsningser. Tanken er at elevene skal kunne trene på å utvikle ulike løsningsstrategier for å finne ut av problemstillingene. En del av oppgavene er laget på formatet [3-akter, og er inspirert av arbeidet til Dan Meyer](https://blog.mrmeyer.com/2013/teaching-with-three-act-tasks-act-one/). I 3-akters oppgaver får elevene først se et bilde eller en video som viser en interessant situasjon, og som innbyr til at seeren (eleven) stiller seg selv relaterte spørsmål. Dette er akt 1 i den didaktiske modellen. Problemstillingen er ikke gitt på forhånd, det er elevene selv som må formulere denne. I akt 2 må elevene samle inn all nødvendig informasjon, og forsøke å løse oppgavene de selv laget. I akt 3 avsløres svaret, og kanskje blir det kastet inn en "cliffhanger".

## Programmeringsspråk
I Eksempler og oppgaver på skolekoden legges det opp til å bruke programmeringsspråket Python. Det er valgt fordi det er forholdsvis enkelt å lære seg Python, og fordi det finnes store mengder ressurser på nettet som er godt egnet til bruk i realfag. Det er også kanskje det mest brukte programmeringsspråket på VGS. Det er allikevel fullt mulig å jobbe med oppgavene med andre programmeringsspråk. [Processing](https://processing.org/) eller [P5.JS](https://p5js.org/) er gode alternativer som også fungerer minst like godt.

## Innhold laget for fagfornyelsen
[Det nye læreplanverket (LK20)](https://www.udir.no/laring-og-trivsel/lareplanverket/) brukes som utgangspunkt for alt av ressurser som publiseres på dette nettstedet. Vi håper at innholdet kan være en god ressurs for alle som måtte ha nytte av det. Oppgavene er forsøkt utformet på en måte som stimulerer til å jobbe problembasert og utforskende slik [kompetansebegrepet](https://www.udir.no/lk20/overordnet-del/prinsipper-for-laring-utvikling-og-danning/kompetanse-i-fagene/) er beskrevet i fagfornyelsen.

## Bakgrunn
Prosjektet ble startet høsten 2018 av [fuzzbin](https://github.com/fuzzbin) og [bitjungle](https://github.com/bitjungle), og er basert på tidligere arbeider i [fagstoff-prosjektet](https://github.com/fagstoff). Vinteren 2021 oppdateres og republiseres og samles innhold fra tidligere prosjekter her på [skolekoden](https://skolekoden.no) med [jupyterbook.org](https://jupyterbook.org/intro.html) som publiseringsteknologi.

## Lisens
Alt innhold er lisensiert med [Creative Commons 4.0 - BY SA](https://creativecommons.org/licenses/by-sa/4.0/deed.no) og kan fritt brukes av andre i henhold til lisensbetingelsen gitt der.

## Slik kan du bidra
Alle som ønsker det inviteres til å bidra. Dette kan både gjøres ved å legge inn forslag, tips, feilmeldinger, ønsker eller andre kommentarer under [issues](https://github.com/fagstoff/Skolekoden/issues). Du er også velkommen til å bidra med innhold. Les mer om hvordan du kan bidra med innholdsproduksjon under: [Slik kan du bidra](CONTRIBUTING.md). Alle bidrag og aktiviteter må følge våre [etiske retningslinjer (engelsk)](CODE_OF_CONDUCT.md)

